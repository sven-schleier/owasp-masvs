<div dir="rtl" markdown="1">

# V8: الزامات انعطاف‌پذیری

## هدف کنترل

این بخش معیارهای دفاع در عمق توصیه شده برای برنامه‌های کاربردی که اطلاعات حساس را پردازش کرده یا دسترسی به عملکرد یا اطلاعات حساس را فراهم می‌کنند را پوشش می‌دهد. نبود این کنترل‌ها باعث ایجاد آسیب‌پذیری نمی‌شود بلکه این کنترل‌ها به‌منظور افزایش انعطاف‌پذیری برنامه‌ی کاربردی در مقابل مهندسی معکوس و حملات خاص سمت کاربر در نظر گرفته شده‌اند.

کنترل‌های این بخش باید بنابه‌نیاز و بر اساس ارزیابی خطرات به‌وجود آمده توسط دستکاری غیرمجاز برنامه و یا مهندسی معکوس کد اعمال شوند. برای مشاهده لیستی از خطرات کسب و کار و همچنین تهدیدات فنی مربوطه، پیشنهاد می‌کنیم که به سند OWASP با عنوان "خطرات فنی مهندسی معکوس و مهندسی معکوس تغییر غیر مجاز کد و جلوگیری از تغییر کد" مراجعه شود. (منابع پایین را مشاهده کنید.)

برای اینکه هر یک از کنترل‌های فهرست شده در لیست زیر مؤثر واقع شوند، برنامه‌ی کاربردی باید حداقل تمام سطح یک MASVS  (بدین معنی که کنترل‌های مستحکم امنیتی باید در سر جای خود باشند.) و همچنین تمام الزامات شماره‌گذاری شده با عدد پایین‌تر در V8 را برآورده سازد. به‌عنوان مثال، کنترل‌های مبهم‌سازی فهرست شده در زیر قسمت "منع درک کد"، باید همراه با "منع تجزیه و تحلیل پویا و دستکاری" و "اتصال دستگاه" ترکیب شوند.

**توجه کنید که محافظت‌های نرم‌افزاری نباید هرگز به عنوان جایگزینی برای کنترل‌های امنیتی استفاده شوند. کنترل‌های فهرست شده در MASVR-R به‌منظور اضافه کردن کنترل‌های محافظتی مازاد مرتبط با تهدیدات خاص به برنامه‌هایی که الزامات امنیتی MASVS را برآورده می‌کنند قرار داده شده‌اند.**

ملاحظات زیر قابل اجرا هستند:

1. یک مدل تهدید باید تعریف شود  که به‌طور روشن طرح کلی تهدیدات سمت کاربر که قرار است تعریف شوند را مشخص نماید. علاوه‌بر‌این، درجه محافظتی که برنامه قرار است ارائه دهد باید مشخص شود. به‌عنوان مثال، اولین هدف می‌تواند این باشد که سازندگان بدافزار هدف که به دنبال سوء استفاده از برنامه‌های کاربردی هستند را مجبور کنیم که برای مهندسی معکوس تلاش زیادی نمایند.

2. مدل تهدید باید معتبر و مناسب باشد. به‌عنوان مثال اگر یک مهاجم بتواند به راحتی کل جعبه سفید را سرقت کند، مخفی کردن یک کلید رمزنگاری در یک پیاده‌سازی جعبه سفید ممکن است کاری زائد باشد.

3. اثربخشی محافظت باید همیشه توسط یک متخصص انسانی دارای که داری تجربه در زمینه راه‌های جلوگیری از دستکاری برنامه و مبهم‌سازی است وارسی و تأیید شود (همچنین به بخش‌های "مهندسی معکوس" و "ارزیابی محافظت‌های نرم‌افزاری" در راهنمای آزمون امنیت موبایل مراجعه کنید).

<!-- \pagebreak -->

### منع تجزیه و تحلیل پویا و دستکاری برنامه

| # | MSTG-ID | شرح | R |
| -- | ----------- | ---------------------- | - |
| **8.1** | MSTG-RESILIENCE-1 | برنامه روت بودن یا جیلبریک بودن گوشی را تشخیص داده و پاسخ مناسبی به آن بدهد. این پاسخ می‌تواند با ارسال هشدار به کاربر یا متوقف کردن برنامه انجام شود. | x |
| **8.2** | MSTG-RESILIENCE-2 | برنامه‌ی کاربردی از عیب‌یابی (debugging) جلوگیری کرده و یا موقع اتصال یک دیباگر آن را شناسایی کرده و پاسخ مناسب نسبت به آن می‌دهد.  تمام پروتکل‌های عیب‌یابی در دسترس باید تحت پوشش قرار گیرند. | x |
| **8.3** | MSTG-RESILIENCE-3 | برنامه‌ی کاربردی دستکاری فایل‌های اجرایی و داده‌های حساس درون sandbox خود را تشخیص داده و به آن پاسخ می‌دهد. | x |
| **8.4** | MSTG-RESILIENCE-4 | برنامه‌ی کاربردی، حضور ابزارها و چارچوب‌های پراستفاده مهندسی معکوس را تشخیص داده و به آن پاسخ می‌دهد.| x |
| **8.5** | MSTG-RESILIENCE-5 | برنامه‌ی کاربردی، اجرا شدن خود داخل شبیه‌ساز را تشخیص داده و به آن پاسخ می‌دهد.  | x |
| **8.6** | MSTG-RESILIENCE-6 | برنامه‌ی کاربردی، تغییر کد و داده در فضای حافظه خودش را تشخیص داده و به آن پاسخ می‌دهد. | x |
| **8.7** | MSTG-RESILIENCE-7 | برنامه‌ی کاربردی، مکانیزم‌های متعددی را در هر دسته دفاعی (8.1 تا 8.6) به‌کار می‌گیرد. توجه کنید که انعطاف‌پذیری، با مقدار و تنوع اصالت مکانیزم‌های استفاده شده مقیاس می‌یابد. | x |
| **8.8** | MSTG-RESILIENCE-8 | مکانیزم‌های تشخیص از انواع مختلفی از پاسخ‌ها استفاده می‌نمایند که شامل تاخیر در پاسخ و پاسخ‌های مخفی می‌باشد. | x |
| **8.9** | MSTG-RESILIENCE-9 | عمل مبهم‌سازی (Obfuscation) به دفاع‌های برنامه‌ای اعمال شده است که باعث جلوگیری از شفاف‌سازی کد (De-obfuscation) توسط تجزیه و تحلیل پویا می‌شود.  | x |

### اتصال دستگاه

| # | MSTG-ID | شرح | R |
| -- | ----------- | ---------------------- | - |
| **8.10** | MSTG-RESILIENCE-10 | برنامه‌ی کاربردی، از یک اثر انگشت دستگاه، مشتق شده از ویژگی‌های متعدد یکتا مربوط به دستگاه کمک می‌گیرد و با آن یک عملکرد "اتصال دستگاه" را پیاده‌سازی می‌کند. | x |

<!-- \pagebreak -->

### منع درک کد

| # | MSTG-ID | شرح | R |
| -- | ----------- | ---------------------- | - |
| **8.11** | MSTG-RESILIENCE-11 |تمام فایل‌های اجرایی و کتابخانه‌های متعلق به برنامه‌ی کاربردی، یا در سطح فایل رمزنگاری شده‌اند و یا قسمت‌های مهم کد و داده، درون فایل‌های اجرایی، رمزنگاری یا بسته‌بندی شده‌اند. تجزیه و تحلیل جزئی ایستا، کد یا داده مهمی را افشا نمی‌کند. | x |
| **8.12** | MSTG-RESILIENCE-12 | با توجه به تحقیقات منتشر شده‌ی فعلی، اگر هدف مبهم‌سازی (Obfuscation) محافظت از ارتباطات حساس است، از یک طرح مبهم‌سازی استفاده شود که هم برای وظیفه خاص مناسب باشد و هم در مقابل روش‌های دستی و اتوماتیک شفاف‌سازی کد (De-obfuscation) مقاوم باشد. اثربخشی طرح مبهم‌سازی باید از طریق آزمون دستی وارسی شود. توجه کنید که ویژگی‌های ایزوله‌سازی سخت‌افزاری در مقابل مبهم‌سازی در هر زمان ممکن دارای برتری هستند.  | x |

### منع استراق سمع

| # | MSTG-ID | Description | R |
| -- | ----------- | ---------------------- | - |
| **8.13** | MSTG-RESILIENCE-13 | در کنار محکم‌سازی قوی طرف‌های ارتباط، رمزنگاری Payload سطح برنامه‌ی کاربردی، می‌تواند برای جلوگیری از استراق سمع بیشتر به‌عنوان یک دفاع عمیق اعمال شود. | x |

<!-- \pagebreak -->

## منابع

راهنمای وارسی امنیتی موبایل OWASP، دستورالعمل‌هایی مفصل برای تایید الزامات لیست شده در این بخش، فراهم می‌کند.

- اندروید: تست انعطاف پذیری در برابر مهندسی معکوس - <https://github.com/OWASP/owasp-mstg/blob/master/Document/0x05j-Testing-Resiliency-Against-Reverse-Engineering.md>
- iOS: تست انعطاف پذیری در برابر مهندسی معکوس - <https://github.com/OWASP/owasp-mstg/blob/master/Document/0x06j-Testing-Resiliency-Against-Reverse-Engineering.md>

همچنین برای اطلاعات بیشتر، مشاهده کنید:

- OWASP Mobile Top 10: M8 (دستکاری کد) - <https://owasp.org/www-project-mobile-top-10/2016-risks/m8-code-tampering>
- OWASP Mobile Top 10: M9 (مهندسی معکوس) - <https://owasp.org/www-project-mobile-top-10/2016-risks/m9-reverse-engineering>
- تهدیدات مهندسی معکوس (OWASP) - <https://wiki.owasp.org/index.php/Technical_Risks_of_Reverse_Engineering_and_Unauthorized_Code_Modification>
- مهندسی معکوس و جلوگیری از تغییر کد (OWASP) - <https://wiki.owasp.org/index.php/OWASP_Reverse_Engineering_and_Code_Modification_Prevention_Project>

</div>
