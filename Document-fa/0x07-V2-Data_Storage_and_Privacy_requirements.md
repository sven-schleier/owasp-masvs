<div dir="rtl" markdown="1">

# V2: الزامات ذخیره‌سازی داده و حریم خصوصی

## هدف کنترل

حفاظت از داده‌های حساس، از قبیل ابزارهای احراز هویت و اطلاعات خصوصی، یک نقطه تمرکز کلیدی در امنیت موبایل است.  در مرحله‌ی اول اگر مکانیزم‌های سیستم عامل همانند IPC به‌طور نامناسب استفاده شوند، ممکن است اطلاعات حساس به طور سهوی در معرض دسترسی سایر برنامه‌های کاربردی موجود بر روی همان دستگاه قرار گیرند. همچنین ممکن است که داده‌ها به‌طور اشتباه بر روی حافظه ابری، پشتیبان یا حافظه نهان صفحه‌کلید نشت کنند. علاوه‌بر این، دستگاه‌های موبایل در مقایسه با سایر انواع دستگاه‌ها می‌توانند راحت‌تر مفقود شده یا مورد سرقت قرار بگیرند، بنابراین سناریوی دسترسی فیزیکی یک شخص متخاصم محتمل‌تر است. در این صورت یک سری محافظت‌های اضافی می‌توانند پیاده‌سازی شوند تا دسترسی به داده‌ها دشوارتر گردد.
توجه داشته باشید که از آنجایی که MASVS بر برنامه‌ی کاربردی متمرکز می‌باشد، این استاندارد سیاست‌های الزام شده سطح دستگاه توسط MDM را تحت پوشش قرار نمی‌دهد.

### تعریف داده حساس

داده‌ی حساس در چارچوب MASVS هم مربوط به ابزارهای احراز هویت کاربر است و هم هرگونه داده دیگر که در یک چارچوب خاص حساس در نظر گرفته می‌شود، مانند:

- اطلاعات قابل شناسایی خصوصی (PII)که می‌توانند توسط سرقت هویت مورد سوء استفاده قرار بگیرند: شماره‌های تأمین اجتماعی، شماره‌های کارت اعتباری، شماره‌های حساب بانکی و اطلاعات بهداشتی.

- اطلاعات بسیار حساس که در صورت به‌خطر افتادن می‌توانند منجر به آسیب به سابقه‎ی شخصی یا خسارت‌های مالی شوند.

- هرگونه داده‌ای که باید توسط قانون و یا به‌دلایل مورد قبول محافظت شود.

## الزامات وارسی امنیت

حجم زیادی از مشکلات افشای اطلاعات می‌توانند با پیروی از قوانین ساده‌ای پیشگیری شوند. بیشتر کنترل‌های فهرست شده در این فصل برای تمام سطوح تایید الزامی هستند.

| # | MSTG-ID | شرح | سطح یک | سطح دو |
| -- | ---------- | ---------------------- | - | - |
| **2.1** | MSTG-STORAGE-1 | نیاز است تا از امکانات ذخیره‌سازی احراز هویت سیستم از قبیل PII، ابزارهای تصدیق هویت کاربر یا کلید‌های رمزنگاری به طور مناسب استفاده شده باشند. | x | x |
| **2.2** | MSTG-STORAGE-2 | هیچ اطلاعات حساسی نباید خارج از کانتینر برنامه یا امکانات ذخیره‌سازی ابزارهای احراز هویت سیستم ذخیره‌سازی شود. | x | x |
| **2.3** | MSTG-STORAGE-3 | هیچ اطلاعات حساسی نباید در لاگ‌های برنامه‌ها نوشته شود. | x | x |
| **2.4** | MSTG-STORAGE-4 | هیچ اطلاعات حساسی نباید با اشخاص ثالث به اشتراک گذاشته شود مگر اینکه بخشی ضروری از معماری باشد. | x | x |
| **2.5** | MSTG-STORAGE-5 | حافظه کش صفحه‌کلید برای ورودی‌های متنی که شامل اطلاعات حساس است غیر فعال شده باشد. | x | x |
| **2.6** | MSTG-STORAGE-6 | هیچ اطلاعات حساسی توسط مکانیزم IPC فاش نشود. | x | x |
| **2.7** | MSTG-STORAGE-7 | هیچ اطلاعات حساسی از قبیل کلمات عبور یا پین‌ها توسط رابط کاربری فاش نشوند. | x | x |
| **2.8** | MSTG-STORAGE-8 | هیچ اطلاعات حساسی در فایل‌های پشتیبان تولید شده توسط سیستم عامل موبایل وجود نداشته باشد. |   | x |
| **2.9** | MSTG-STORAGE-9 | وقتی برنامه‌ی کاربردی وارد پس‌زمینه می‌شود باید  اطلاعات حساس را از view ها پاک کند. |  | x |
| **2.10** | MSTG-STORAGE-10 | برنامه‌ی کاربردی اطلاعات حساس را بیش از میزان ضروری در حافظه نگهداری نکند و حافظه پس از استفاده صریحا پاک شود. |  | x |
| **2.11** | MSTG-STORAGE-11 | برنامه کاربردی یک سیاست device-access-security حداقلی را الزامی نماید. از جمله الزام کاربر به تنظیم یک کد عبور دستگاه. |  | x |
| **2.12** | MSTG-STORAGE-12 | برنامه‌ی کاربردی کاربر را در مورد انواع اطلاعات شخصی قابل شناسایی پردازش شده و همچنین بهترین شیوه‌های امنیتی که کاربر باید در استفاده از برنامه دنبال نماید، آموزش دهد. |  | x |
| **2.13** | MSTG-STORAGE-13 | هیچ داده حساسی نباید به طور محلی بر روی دستگاه موبایل ذخیره‌سازی شود. بلکه داده در موقع نیاز باید از یک پایانه‌ی راه دور دریافت شده و فقط در حافظه‌ی غیر دائم ذخیره‌سازی شود. |  | x |
| **2.14** | MSTG-STORAGE-14 | اگر هنوز لازم است که داده‌ی حساس به طور محلی ذخیره‌سازی شود، باید توسط یک کلید مشتق شده از حافظه ذخیره سازی پشتیبانی شده به‌صورت سخت‌افزاری رمزنگاری شده که نیازمند تصدیق هویت است. |  | x |
| **2.15** | MSTG-STORAGE-15 | حافظه ذخیره‌سازی محلی برنامه‌ی کاربردی باید بعد از تعداد زیادی تلاش ناموفق برای تصدیق هویت پاکسازی شود. |  | x |

## منابع

راهنمای وارسی امنیتی موبایل OWASP، دستورالعمل‌هایی مفصل را برای تایید الزامات لیست شده در این بخش، فراهم می کند.

- اندروید: تست محل ذخیره‌سازی داده - <https://github.com/OWASP/owasp-mstg/blob/master/Document/0x05d-Testing-Data-Storage.md>
- iOS: تست محل ذخیره‌سازی داده - <https://github.com/OWASP/owasp-mstg/blob/master/Document/0x06d-Testing-Data-Storage.md>

همچنین برای اطلاعات بیشتر مشاهده کنید:

- OWASP Mobile Top 10: M1 (استفاده‌ی نادرست از پلتفورم) - <https://owasp.org/www-project-mobile-top-10/2016-risks/m1-improper-platform-usage>
- OWASP Mobile Top 10: M2 (دخیره‌ی نا‌امن داده) - <https://owasp.org/www-project-mobile-top-10/2016-risks/m2-insecure-data-storage>
- CWE 117 (خنثی سازی خروجی‌های اشتباه برای لاگ ها) - <https://cwe.mitre.org/data/definitions/117.html>
- CWE 200 (افشای اطلاعات) - <https://cwe.mitre.org/data/definitions/200.html>
- CWE 276 (دسترسی‌های پیشفرض نادرست) - <https://cwe.mitre.org/data/definitions/276.html>
- CWE 311 (عدم رمزنگاری داده‌های حساس) - <https://cwe.mitre.org/data/definitions/311.html>
- CWE 312 (ذخیره‌سازی داده‌های حساس به صورت متن آشکار) - <https://cwe.mitre.org/data/definitions/312.html>
- CWE 316 (دخیره‌سازی داده‌های حساس به‌صورت متن آشکار در حافظه‌ی موقت) - <https://cwe.mitre.org/data/definitions/316.html>
- CWE 359 (افشای اطلاعات خصوصی (نقش حریم خصوصی)) - <https://cwe.mitre.org/data/definitions/359.html>
- CWE 522 (محافظت ناکافی از احراز هویت) - <https://cwe.mitre.org/data/definitions/522.html>
- CWE 524 (افشای اطلاعات از طریق حافظه کش) - <https://cwe.mitre.org/data/definitions/524.html>
- CWE 530 (افشای فایل‌های پشتیبان در محیط کنترل بدون تعین سطح دسترسی) - <https://cwe.mitre.org/data/definitions/530.html>
- CWE 532 (افشای اطلاعات از طریق فایل‌های لاگ) - <https://cwe.mitre.org/data/definitions/532.html>
- CWE 534 (افشای اطلاعات از طریق فایل‌های لاگ اشکال زدایی) - <https://cwe.mitre.org/data/definitions/534.html>
- CWE 634 (ضعف‌های ناشی از پردازش سیستمی) - <https://cwe.mitre.org/data/definitions/634.html>
- CWE 798 (استفاده از احراز هویت به‌صورت هارد کد شده) - <https://cwe.mitre.org/data/definitions/798.html>
- CWE 921 (ذخیره‌سازی اطلاعات حساس در مکانیزمی بدون کنترل دسترسی) - <https://cwe.mitre.org/data/definitions/921.html>
- CWE 922 (ذخیره‌سازی نا‌ایمن اطلاعات حساس) - <https://cwe.mitre.org/data/definitions/922.html>

</div>
