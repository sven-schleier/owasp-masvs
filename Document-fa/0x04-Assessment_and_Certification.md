<div dir="rtl" markdown="1">

# ارزیابی و گواهی

## دیدگاه OWASP در مورد گواهینامه‌های استاندارد MASVS و نمادهای اعتماد الکترونیکی

OWASP، به‌عنوان یک سازمان غیرانتفاعی بی‌طرف، هیچ فروشنده، ممیز یا نرم‌افزاری را تأیید نمی‌نماید.

کلیه‌ی دعاوی ضمانتی، نمادهای اعتماد الکترونیکی یا گواهینامه‌ها به‌طور رسمی موردبررسی، ثبت یا تأیید OWASP قرار نگرفته‌اند، بنابراین یک سازمان با اتکا بر چنین دیدگاهی بایستی نسبت به اعتماد به هر شخص ثالث یا هر نماد اعتماد الکترونیکی مدعی ارائه گواهینامۀ (M)ASVS هوشیار باشد.

این موضوع نباید سازمان‌ها را از ارائه چنین خدمات ضمانتی‌ای مادامی‌که ادعای ارائه‌ی گواهینامۀ رسمی OWASP را نمی‌کنند، بازدارد.

## راهنمای صدور گواهینامه برای برنامه‌های کاربردی موبایل

روش توصیه‌شده به‌منظور وارسی انطباق یک برنامهٔ کاربردی موبایل با استاندارد MASVS، انجام بازبینی به شیوه‌ی "کتاب‌باز" است، به این معنی که به آزمونگرها اجازهٔ دسترسی به منابع کلیدی از جمله معماران و توسعه‌دهندگان برنامهٔ کاربردی، مستندات پروژه، کد منبع و دسترسی تأیید شده به نقاط پایانی شامل دسترسی به حداقل یک حساب کاربری برای هر نقش، داده می‌شود.

لازم به ذکر است که استاندارد MASVS تنها امنیت (سمت کاربر) برنامهٔ کاربردی موبایل و ارتباطات شبکه‌ای بین برنامهٔ کاربردی و نقطه (ها) ی پایانی راه دور، همچنین تعداد کمی از الزامات اولیه و کلی مربوط به احراز هویت کاربر و مدیریت نشست را پوشش می‌دهد. این استاندارد شامل الزامات مشخصی برای سرویس‌های از راه دور (مثلاً سرویس‌های وب) مربوط به برنامهٔ کاربردی می‌باشد به‌طوری‌که مجموعهٔ محدودی از الزامات کلی مربوط به مدیریت نشست و احراز هویت را در برمی‌گیرد. بااین‌حال، بخش V1 استاندارد MASVS مشخص می‌نماید که خدمات از راه دور باید تحت پوشش مدل تهدید کلی قرار بگیرند و با استانداردهای مناسبی همچون OWASP ASVS وارسی شوند.

سازمان صادرکنندهٔ گواهینامه باید در هر گزارش، دامنهٔ وارسی (به‌ویژه اگر مؤلفه کلیدی خارج از محدوده باشد) و خلاصه‌ای از یافته‌های وارسی شامل آزمون‌های موفق و ناموفق، به همراه راه‌حل‌های روشن در مورد چگونگی برطرف کردن آزمون‌های ناموفق را ارائه دهد. تهیه و نگهداری اوراق کاری حاوی جزییات، تصاویر ضبط‌شده یا فیلم‌ها، قطعه کدهای بهره‌برداری مطمئن و مکرر از آسیب‌پذیری، سوابق الکترونیکی آزمون مانند لاگ‌های شنود پروکسی و یادداشت‌های مربوطه مانند لیست پاک‌سازی، رویهٔ استاندارد در صنعت شناخته می‌شود. اجرای یک ابزار و گزارش نقص‌ها به‌تنهایی کافی نیست؛ این امر شواهد کافی در مورد اینکه همهٔ آسیب‌های در سطح صدور گواهینامه آزمایش شده‌اند و یا اینکه آیا این عمل به‌درستی انجام شده است، ارائه نمی‌دهد. در صورت بروز اختلاف، باید شواهد حمایتی کافی وجود داشته باشد تا مورد آزمایش قرار گرفتن هر الزام وارسی شده را اثبات نماید.

<!-- \pagebreak -->

### استفاده از راهنمای آزمون امنیت موبایل OWASP (استاندارد MSTG)

استاندارد OWASP MSTG دستورالعملی برای آزمون امنیت برنامه‌های کاربردی موبایل است. این استاندارد فرآیندهای فنی را به‌منظور وارسی الزامات فهرست شده در استاندارد MASVS شرح می‌دهد. استاندارد MSTG شامل فهرستی از موارد آزمون است که هرکدام به یک الزام در استاندارد MASVS نگاشت شده‌اند. الزامات استاندارد MASVS، سطح بالا و کلی هستند درحالی‌که استاندارد MSTG بر پایه‌ی هر سیستم‌عامل موبایل توصیه‌ها و فرآیندهای آزمون را به‌طور عمیق ارائه می‌دهد.

### نقش ابزارهای خودکار آزمون امنیتی

استفاده از پویشگرهای کد منبع و ابزارهای آزمون جعبه سیاه برای افزایش کارایی در هر زمان ممکنی توصیه می‌شود. با‌این‌حال امکان وارسی الزامات استاندارد MASVS با استفاده از ابزارهای خودکار به‌تنهایی، امکان‌پذیر نیست. هر برنامۀ کاربردی موبایل متفاوت است و درک معماری کلی، منطق تجاری و مشکلات فنی تکنولوژی‌ها و فریمورک‌های استفاده‌شده در آن یک الزام ضروری برای وارسی امنیت برنامۀ کاربردی است.

## سایر کاربردها

### به‌عنوان راهنمای تفصیلی معماری امنیتی

یکی از کاربردهای رایج استاندارد وارسی امنیت برنامهٔ کاربردی موبایل، فراهم آوردن منبعی برای معماران امنیت است. دو چارچوب مهم معماری امنیت، SABSA یا TOGAF، بسیاری از اطلاعات را که برای تکمیل بازبینی‌های معماری امنیت برنامه‌های کاربردی موبایل ضروری است را در خود جای نداده‌اند. استاندارد MASVS می‌تواند برای پر کردن این‌گونه خلاءها استفاده گردد و به معماران امنیت این اجازه را بدهد تا کنترل‌های بهتری را نسبت به آسیب‌های رایج برنامه‌های کاربردی موبایل اتخاذ نمایند.

### به‌عنوان جایگزینی برای فهرست ملاحظات کدنویسی امن

بسیاری از سازمان‌ها می‌توانند با انتخاب یکی از دو سطح استاندارد MASVS یا انشعاب گرفتن از آن و ایجاد تغییر در دامنه‌ای خاص متناسب با سطح مخاطره‌ی هر برنامه، از این استاندارد بهره‌مند گردند. ما از این نوع انشعاب تا هرزمانی که قابلیت ردیابی حفظ گرد استقبال می‌کنیم، بنابراین اگر یک برنامه کاربردی الزام 4.1 را محقق ساخته باشد، این بدان معنا است که با تکامل استاندارد نسخه‌های منشعب نیز آن الزام را رعایت می‌کنند.

### به‌عنوان پایه‌ای برای روش‌شناسی آزمون امنیتی

یک شیوه‌ی ارزنده‌ی آزمون امنیت برنامۀ کاربردی موبایل باید تمامی الزامات فهرست شده در استاندارد MASVS را پوشش دهد. راهنمای آزمون امنیتی موبایل OWASP (MSTG) موارد آزمون جعبه سیاه و جعبه سفید را برای هر الزام وارسی توصیف می نماید.

### به‌عنوان راهنمایی برای انجام خودکار آزمون‌های واحد و یکپارچگی

استاندارد MASVS به‌استثنای الزامات معماری، بسیار آزمون‌پذیر طراحی شده است. آزمون‌های واحد، یکپارچگی و قبولی به‌صورت خودکار مبتنی بر الزامات استاندارد MASVS، می‌توانند در چرخهٔ پیوستهٔ توسعه گنجانده شوند. این امر نه تنها آگاهی توسعه‌دهنده را نسبت به امنیت افزایش می‌دهد، بلکه کیفیت کلی برنامه‌های کاربردی حاصله را بهبود می‌بخشد و تعداد یافته‌ها را حین آزمون امنیت در فاز قبل از عرضه به بازار را کاهش می‌دهد.

### برای آموزش توسعه ایمن [برنامه کاربردی موبایل]

استاندارد MASVS می‌تواند برای تعریف مشخصه‌های یک برنامهٔ کاربردی موبایل ایمن استفاده شود. بسیاری از دوره‌های «کد نویسی ایمن» درواقع همان دوره‌های هک قانونمند با نکات اندکی از کد نویسی هستند. این مورد به توسعه‌دهندگان کمکی نمی‌کند. در عوض دوره‌های توسعهٔ ایمن می‌توانند از استاندارد MASVS، با تمرکز قوی بر کنترل‌های کنشگرایانه، به‌جای مثلاً «10 مشکل امنیتی رایج در کد نویسی» استفاده کنند.

</div>
