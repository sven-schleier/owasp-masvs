<div dir="rtl" markdown="1">

# V1: نیازمندی‌های معماری، طراحی و مدل‌سازی تهدید

## اعمال کنترل

در یک دنیای ایده‌آل، امنیت در تمام مراحل توسعه برنامه باید در نظر گرفته شود. اما در واقعیت، امنیت اغلب در مرحله آخر چرخه حیات توسعه نرم‌افزار موردتوجه قرار می‌گیرد. علاوه بر کنترل‌های فنی، استاندارد وارسی امنیت برنامه‌ی کاربردی موبایل، نیاز به ایجاد فرایندهایی دارد که بتوان از مورد توجه بودن امنیت در زمان برنامه‌ریزی معماری برنامه‌ی موبایل و شناخت وظیفه‌مندی‌های اصلی و امنیتی مؤلفه‌ها اطمینان حاصل نمود. از آنجایی که بسیاری از برنامه‌های موبایل به‌عنوان سرویس‌دهنده از راه دور عمل می‌کنند، باید از اعمال استانداردهای امنیتی مناسب برای آن سرویس‌ها اطمینان حاصل نمود - تست برنامه موبایل در محیط ایزوله کافی نیست.

دسته‌بندی "V1"، نیازمندی‌های مرتبط با فاز معماری و طراحی برنامه کاربردی موبایل را فهرست می‌نماید. به این ترتیب، این تنها دسته‌بندی‌ای است که به موارد آزمون فنی در راهنمای آزمودن برنامه کاربردی موبایل OWASP نگاشت نمی‌شود. برای پوشش موضوعاتی مانند مدل‌سازی تهدید، چرخه‌ی حیات توسعه امن نرم‌افزار و مدیریت کلید، خوانندگان MASVS باید به پروژه‌های مرتبط با OWASP و یا سایر استانداردهای ارائه‌شده در زیر مراجعه نمایند.

## نیازمندی‌های وارسی امنیت

نیازمندی‌های سطح یک و دو از استاندارد وارسی امنیت برنامه‌های کاربردی موبایل به صورت زیر فهرست شده اند.

| # | MSTG-ID | شرح | سطح یک | سطح دو |
| -- | -------- | ---------------------- | - | - |
| **1.1** | MSTG-ARCH-1 | تمامی مؤلفه‌های برنامه‌ی کاربردی مورد نیاز شناسایی و شناخته‌شده‌اند. | ✓ | ✓ |
| **1.2** | MSTG-ARCH-2 |  کنترل‌های امنیتی هرگز فقط در سمت مشتری اعمال نمی شوند، بلکه در نقاط انتهایی مرتبط به کنترل از راه دور  نیز اعمال می گردد. | ✓ | ✓ |
| **1.3** | MSTG-ARCH-3 | یک معماری سطح بالا در برنامه‌ی کاربردی موبایل و تمامی سرویس‌های متصل به آن تعریف شده است و امنیت در آن معماری در نظر گرفته شده است. | ✓ | ✓ |
| **1.4** | MSTG-ARCH-4 | داده‌هایی که در برنامه‌ی کاربردی موبایل حساس در نظر گرفته شده اند، به‌وضوح شناسایی شده‌اند. | ✓ | ✓ |
| **1.5** | MSTG-ARCH-5 | تمامی مؤلفه‌های برنامه‌ی کاربردی موبایل بر اساس عملکرد امنیتی و یا تجاری که ارائه می‌کنند، مشخص شده‌اند. |  | ✓ |
| **1.6** | MSTG-ARCH-6 | مدل‌سازی تهدیدی که برای برنامه‌ی کاربردی موبایل و تمامی سرویس‌های مرتبط از راه دور ایجاد شده است، تهدیدات بالقوه و اقدامات متقابل را شناسایی می‌نماید. |  | ✓ |
| **1.7** | MSTG-ARCH-7 | تمامی کنترل‌های امنیتی به‌صورت متمرکز پیاده‌سازی شده‌اند. |  | ✓ |
| **1.8** | MSTG-ARCH-8 | یک خط‌مشی صریح برای نحوه مدیریت کلیدهای رمزنگاری (در صورت وجود) و چرخه عمر کلیدهای رمزنگاری اعمال می‌شود. در حالت ایده آل، از یک استاندارد مدیریت کلید همانند NIST SP 800-57 پیروی نمایید. |  | ✓ |
| **1.9** | MSTG-ARCH-9 | یک سازوکار برای اجرای بروز رسانی برنامه‌ی کاربردی موبایل وجود دارد. |  | ✓ |
| **1.10** | MSTG-ARCH-10 | امنیت در تمامی مراحل چرخه‌ی حیات توسعه‌ی نرم‌افزار در نظر گرفته شده است. |  | ✓ |
| **1.11** | MSTG-ARCH-11 | یک سیاست افشای مسئولیت‌پذیرانه‌ی (آسیب‌پذیری) در حال اجرا است و به‌طور مؤثری اعمال می‌شود. |  | ✓ |
| **1.12** | MSTG-ARCH-12 | برنامه‌ی کاربردی موبایل باید با قوانین و مقررات حفظ حریم خصوصی مطابقت داشته باشد. | ✓ | ✓ |

## مراجع

برای دریافت اطلاعات بیشتر به آدرس‌های زیر مراجعه نمایید:

- ده تهدید برتر موبایل OWASP - تهدید رتبه دهم (عملکرد نامربوط) - <https://owasp.org/www-project-mobile-top-10/2016-risks/m10-extraneous-functionality>
- مدلسازی تهدید OWASP - <https://owasp.org/www-community/Application_Threat_Modeling>
- راهنمای چرخه‌ی حیات توسعه‌ی امن نرم‌افزار OWASP - <https://github.com/OWASP/CheatSheetSeries/blob/master/cheatsheets_excluded/Secure_SDLC_Cheat_Sheet.md>
- راهنمای چرخه‌ی حیات توسعه‌ی نرم‌افزار مایکروسافت - <https://www.microsoft.com/en-us/sdl/>
- استاندارد NIST SP 800-57- <http://csrc.nist.gov/publications/nistpubs/800-57/sp800-57-Part1-revised2_Mar08-2007.pdf>
- security.txt(استفاده از رمزنگاری ضعیف تولید کننده جعلی اعداد تصادفی (PRNG)): <https://securitytxt.org>

</div>
