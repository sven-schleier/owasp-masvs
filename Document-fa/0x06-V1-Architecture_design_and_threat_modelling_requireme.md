<div dir="rtl" markdown="1">

# V1: الزامات معماری، طراحی و مدل‌سازی تهدید

## هدف کنترل

در یک دنیای ایده‌آل، امنیت در تمام مراحل توسعه‌ی برنامه باید در نظر گرفته شود. اما در واقعیت، امنیت اغلب در مرحله‌ی آخر چرخه‌ی حیات توسعه‌ی نرم‌افزار موردتوجه قرار می‌گیرد. علاوه‌بر کنترل‌های فنی، استاندارد وارسی امنیت برنامه‌ی کاربردی موبایل، نیاز به ایجاد فرایندهایی دارد که بتوان از مورد توجه بودن امنیت در زمان برنامه‌ریزی معماری برنامه‌ی موبایل و شناخت وظیفه‌مندی‌های اصلی و امنیتی مؤلفه‌ها اطمینان حاصل نمود. از آنجایی که بسیاری از برنامه‌های موبایل به‌عنوان سرویس‌دهنده از راه دور عمل می‌کنند، باید از اعمال استانداردهای امنیتی مناسب برای آن سرویس‌ها اطمینان حاصل نمود - تست برنامه‌ی موبایل در محیط ایزوله کافی نیست.

دسته‌بندی "V1"، الزامات مرتبط با فاز معماری و طراحی برنامه‌ی کاربردی موبایل را فهرست می‌نماید. به این ترتیب، این تنها دسته‌بندی‌ای است که به موارد آزمون فنی در راهنمای آزمودن برنامه‌ی کاربردی موبایل OWASP نگاشت نمی‌شود. برای پوشش موضوعاتی مانند مدل‌سازی تهدید، چرخه‌ی حیات توسعه‌ی امن نرم‌افزار و مدیریت کلید، خوانندگان MASVS باید به پروژه‌های مرتبط با OWASP و یا سایر استانداردهای ارائه‌شده در زیر مراجعه نمایند.

## الزامات وارسی امنیت

الزامات سطح یک و دو از استاندارد وارسی امنیت برنامه‌های کاربردی موبایل به‌صورت زیر فهرست شده‌اند.

| # | MSTG-ID | شرح | سطح یک | سطح دو |
| -- | ---------- | ---------------------- | - | - |
| **1.1** | MSTG-ARCH-1 | تمامی مؤلفه‌های برنامه‌ی کاربردی مورد نیاز شناسایی و شناخته‌شده‌اند. | x | x |
| **1.2** | MSTG-ARCH-2 |  کنترل‌های امنیتی هرگز فقط در سمت مشتری اعمال نمی‌شوند، بلکه در نقاط انتهایی مرتبط به کنترل از راه دور  نیز اعمال می‌گردد. | x | x |
| **1.3** | MSTG-ARCH-3 | یک معماری سطح بالا در برنامه‌ی کاربردی موبایل و تمامی سرویس‌های متصل به آن تعریف شده‌است و امنیت در آن معماری در نظر گرفته شده‌است. | x | x |
| **1.4** | MSTG-ARCH-4 | داده‌هایی که در برنامه‌ی کاربردی موبایل حساس در نظر گرفته شده‌اند، به‌وضوح شناسایی شده‌اند. | x | x |
| **1.5** | MSTG-ARCH-5 | تمامی مؤلفه‌های برنامه‌ی کاربردی موبایل بر اساس عملکرد امنیتی و یا تجاری که ارائه می‌کنند، مشخص شده‌اند. |  | x |
| **1.6** | MSTG-ARCH-6 | مدل‌سازی تهدیدی که برای برنامه‌ی کاربردی موبایل و تمامی سرویس‌های مرتبط از راه دور ایجاد شده است، تهدیدات بالقوه و اقدامات متقابل را شناسایی می‌نماید. |  | x |
| **1.7** | MSTG-ARCH-7 | تمامی کنترل‌های امنیتی به‌صورت متمرکز پیاده‌سازی شده‌اند. |  | x |
| **1.8** | MSTG-ARCH-8 | یک خط‌مشی صریح برای نحوه‎ی مدیریت کلیدهای رمزنگاری (در صورت وجود) و چرخه‌ی عمر کلیدهای رمزنگاری اعمال می‌شود. در حالت ایده آل، از یک استاندارد مدیریت کلید همانند NIST SP 800-57 پیروی نمایید. |  | x |
| **1.9** | MSTG-ARCH-9 | یک سازوکار برای اجرای بروز رسانی برنامه‌ی کاربردی موبایل وجود دارد. |  | x |
| **1.10** | MSTG-ARCH-10 | امنیت در تمامی مراحل چرخه‌ی حیات توسعه‌ی نرم‌افزار در نظر گرفته شده‎است. |  | x |
| **1.11** | MSTG-ARCH-11 | یک سیاست افشای مسئولیت‌پذیرانه‌ی (آسیب‌پذیری) در حال اجرا است و به‌طور مؤثری اعمال می‌شود. |  | x |
| **1.12** | MSTG-ARCH-12 | برنامه‌ی کاربردی موبایل باید با قوانین و مقررات حفظ حریم خصوصی مطابقت داشته باشد. | x | x |

## مراجع

برای دریافت اطلاعات بیشتر به آدرس‌های زیر مراجعه نمایید:

- ده تهدید برتر موبایل (OWASP) - تهدید رتبه‎ی دهم (عملکرد نامربوط) - <https://owasp.org/www-project-mobile-top-10/2016-risks/m10-extraneous-functionality>
- مدلسازی تهدید (OWASP) - <https://owasp.org/www-community/Application_Threat_Modeling>
- راهنمای چرخه‌ی حیات توسعه‌ی امن نرم‌افزار (OWASP) - <https://github.com/OWASP/CheatSheetSeries/blob/master/cheatsheets_excluded/Secure_SDLC_Cheat_Sheet.md>
- راهنمای چرخه‌ی حیات توسعه‌ی نرم‌افزار مایکروسافت - <https://www.microsoft.com/en-us/sdl/>
- استاندارد (NIST SP 800-57) - <https://csrc.nist.gov/publications/detail/sp/800-57-part-1/rev-5/final>
- (security.txt) - <https://securitytxt.org>

</div>
